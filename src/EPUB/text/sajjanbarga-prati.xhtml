<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>सज्जनवर्गका प्रति</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>सज्जनवर्गका प्रति</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>क्या राम्रो, मीठो नेपाली गाना झ्याउरे भनेको !<br/>
यो खेतभित्र बिरुवा रोपेँ नदेखि खनेको ।<br/>
फुलेर जाओस्, वैलेर जाओस् ईश्वर-इच्छा हो,<br/>
पयरमनि नकुल्च भाइ ! यो मेरो भिक्षा हो ।<br/>
यो फुलिजाओस् ! यो फैलिजाओस् ! वसन्त डाकन,<br/>
झ्याउरे भनी नगर हेला हे प्यारा सज्जन !<br/>
नरम गरोस्, चरम-चूली उडाई पुर्‍याओस्,<br/>
निर्मल नाला-लहर जस्ता अगर चलाओस्,<br/>
पहाडछातीमा पो टक्कराओस्, डाँडाले दोहर्‍याऊन्,<br/>
मन र वन गुँजेर उठून्, छहरा छहराऊन्,<br/>
शहरभित्र एकान्त खोपी, यो गरोस् उज्यालो,<br/>
झोपडीभित्र यसैले बालोस् मनको दियालो;<br/>
नेपाली गेडा, नेपाली दाना, नेपाली रसले<br/>
भिजेको मीठो रसिलो गीत, नेपाली कसले<br/>
नेपाली भन्ने कसले त्यसै आँखा नै चिम्लेला;<br/>
प्रतिभाबाट छहरा छुटे, हृदय नछोला ?<br/>
पर्वत, खाडी, फाँटमा चल्छ झ्याउरेको लहरी,<br/>
स्वदेशी माटो जागेर बोल्छ सरलमा छहरी,<br/>
झुप्राका चरी, वनका परी, दिल भल बगाउँछन्,<br/>
मासा र मासा जनका भाषा हावालाई रँगाउँछन्,<br/>
नक्कली जीवन, कुटिल विद्या लिँदैन यसमा चाल,<br/>
भावका वशमा पग्लन्छ रसमा जनको दिलको छाल;<br/>
पहिलो कवि पर्वतको पानी निर्मल अधर,<br/>
हिमाल सारा सङ्गीतधारा प्रथम छरर,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>कराली टिपी जलबेली कल्क्यो जीवन-सागरलाई<br/>
बोलूँ कि बोलूँ फूल फुट्न खोजे बास्ना दी अधरलाई,<br/>
चरीले तर चुच्चाले च्यापी पहिलो पल्लव,<br/>
झर्नाको स्वर टिपेर कुर्ली प्रकृति गौरव,<br/>
तिनैका साथी नेपाली जाति घाम र पानीमा;<br/>
ढुक्कुरे मुटु सजीव भै कुर्ले झ्याउरे वाणीमा,<br/>
यो नीलो स्वर्ग पार्वती-माइती, छिरबिरे छाया-वन,<br/>
भत्केर आउँछ जीवनको तार कुर्लन्छ चरी मन,<br/>
प्रकृति-किरण रङ्ग भै दिलमा भावले छिर्केर,<br/>
झर्नाको शीतल शीकर उठ्छ स्वरमा सिर्केर,<br/>
दुःख र सुख मिसेको रस जो जीवन कहिन्छ,<br/>
रसको धर्म्म लिएर पग्ली गीतमा बगिन्छ,<br/>
नेपाली सच्चा जातीय जीवन झ्याउरेमा बोल्दछ,<br/>
कोदाली-तालमा, हलाको फालमा नाचेर खुल्दछ,<br/>
नेपाली नसाभित्रको रगत पाउँदछ स्पन्दन,<br/>
यो प्रकृतछन्दबीचमा सुन्दर रमाउँछ नन्दन,<br/>
जनको मुटुभित्रकी चरी स्वभावमा कुर्लन्छे,<br/>
जनको जीवन-नदीकी लहर यसैमा उर्लन्छे,<br/>
पहाडी वायुमण्डलको ध्वनि गोधूलि-वनको बोल,<br/>
हिमालमा हुर्की, फूलरङ्गले छिर्की, बास्निन्छ, अनमोल,<br/>
श्रमको अमृत, प्रेमको पीयूष, जनको रसना,<br/>
दुःख र सुखको कराली पथ, जल-ज्योति-सम्झना,<br/>
झ्याउरे हाम्रो जलको बाटो आँसुको कहानी,<br/>
झिल्झिले नाला लहरबेली रुलाइ र मुस्कानी,<br/>
जनको सच्चा साहित्य यही, जनको नाडी छन्द<br/>
कविता-देवी झर्दछिन् यहीँ प्रकृत लिई बन्ध,<br/>
जमीन यस्तो विशाल यहाँ न केही सह्यार,<br/>
यो नयाँ जमीन बटार्न कोर्न बन्दो छु तयार,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>झ्याउरे कवि भनेर मेरो दुर्नाम हुनेछ,<br/>
जनको प्यारको चन्द्रमालाई कलङ्क छुनेछ ।<br/>
युगल आर्को लिनेछ कोल्टो, भावना फिर्नेछ,<br/>
खुम्चेका दिल फुकेर जालान्, अन्धता मर्नेछ ।<br/>
मलाई सानो पातीलो गाउँ पहाडी नालीमा,<br/>
मसिनो सानो वनचरी-कुर्लन जल बोल्ने थलीमा,<br/>
शहरबाट सुदूर नीरमा मोहनी कुनामा,<br/>
गन्धर्वपरी नेपाली कुर्लून्, प्रकृत टुनामा ।<br/>
हृदयले नै डोर्‍याई भाषा अर्थलाई मन्त्रेर,<br/>
भावको टूना हालेर झिल्कोस् प्रकृतिमन्तिर ।<br/>
मुटुको मलाई ढुकढुकी मीठो, कलेजा-कम्पन,<br/>
जोवनको बोली सुरिलो मलाई, स्नायुको स्पन्दन ।<br/>
पेशाले बिग्‍‌र्‍यो कविको धर्म्म, शब्दले मर्म्मघात,<br/>
आत्मालाई झूटो बोलेको छन्द नाच्दछन् पारी रात ।<br/>
यो मेरो सार्वजनिक शब्द सबैले सुन्नेछन्,<br/>
आदिम तर नवीन चीजको वजन गुन्नेछन् ।<br/>
यो सानो झ्याउरे गीतको कथा नजर लगाई,<br/>
टुट र फूट माफ गर्नुहोला सज्जन ! मलाई !
</p>
</div>
</div>
</div>
</div>
  </body>
</html>
