<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>मदनलाई बाटामा हैजा लाग्छ</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<p><span/>
</p>
<div class="chapter-title" style="text-align:center;"><span style="font-size:144%;"><b>मदनलाई बाटामा हैजा लाग्छ</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>"नछोड मेरा हे साथीभाइ ! वनमा मलाई,<br/>
काग र गिद्धहरूको पापी शिकार बनाई,<br/>
घरमा मेरी ती बूढी आमा, ती बूढी मर्नेछन्,<br/>
चन्द्रमा जस्ती ती मेरी मुना ठहरै पर्नेछन्,<br/>
हे मेरा साथी ! हे मेरा भाइ ! म अझ मर्दिनँ,<br/>
कालको साथ लडेर उठ्छु वनमा मर्दिनँ,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>यो घाँटी सुक्यो; यो छाती पोल्यो; यो आँसु पुछन,<br/>
अझ छ सास, अझ छ आस, यो दर्द बुझन ।<br/>
आशिष देलिन् ती बूढी आमा मलाई बचाओ !<br/>
मानिसको आँसु मानिसले पुछ्नु सबैको धर्म हो ।<br/>
यो घाँटी सुक्यो म पानी खान्नँ ! बिझायो यो घाँस,<br/>
घाँसको चोसा दयाले मर्छ; आँसुले पियास !"<br/>
"के गर्छौ भाइ ! टाढाको घर बाटाको जङ्गल,<br/>
यो हैजा हाम्ले कुर्‍हेर बसे हुँदैन मङ्गल,<br/>
औषधिमूलो साथमा छैन यो माझ वनमा<br/>
ईश्वर सम्झी ईरश्वरै सम्झी रहे है मनमा,<br/>
घर र बार सबैले छाडी जानु त, पर्दछ,<br/>
अन्त्यको बेला ईश्वर सम्झे संसार तर्दछ ।"<br/>
हातले टेकी मदन उठे ती साथी गएछन्<br/>
पश्चिमतिर दिनका आँखा रगतमा डुबेछन्,<br/>
वनमा फीका अँध्यारो चढ्यो, हावा नै निदायो,<br/>
पन्छीले सारा बोल्न नै छाडे, जाडोले सतायो,<br/>
दुर्दशा त्यस्तो, निठुरी सारा, जङ्गल पहाड<br/>
निठुरी तारा, जगतै सारा, निठुरी उजाड,<br/>
पुर्लुक्क पल्टे घाँसमा फेरि सुस्केरा दिएर,<br/>
घरको तस्वीर मनमा उठ्यो झन् गाढा भएर,<br/>
"हे मेरी आमा ! मलाई तिमी सम्झँदिहोऊ नि !<br/>
हे मेरी मुना ! मलाई तिमी सम्झँदिहोऊ नि !<br/>
ईश्वर ! ईश्वर ! ! तँ मात्र मेरो वनमा साथी छस्,<br/>
मानिसभित्र ढुङ्गाको दिल तँ देख्ने माथि छस् !"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>आगोको ज्वाला कताको होला ? डढेलो उठ्यो कि ?<br/>
मरेकालाई झन् मार्न भनी डढेलो उठ्यो कि ?<br/>
नजीकै आयो मानिस यौटा लिएर चिराक,<br/>
डाँकू पो हो कि ? भूत पो हो कि ? वनको खराब,<br/>
पयोमा यौटा झुण्डेको सास के भर, के डर ?<br/>
भएको बल गलाको पुग्छ चिराकपल्तिर,<br/>
को रुन्छ, भनी भोटेले हेर्छ, देख्दछ बिरामी,<br/>
मायाले भन्छ, "साथी र भाइ रहेछ हरामी !<br/>
मेरो छ घर एक कोस पर, तिमी ता मर्दैन,<br/>
म बोकी लान्छ, हुन्छ कि हुन्न ? फरक पर्दैन ।"<br/>
भोटेको पाउ समाई भन्छन् बिचरा मदन,<br/>
"ईश्वर मेरा हे भोटे दाइ ! क्या राम्रो वचन !<br/>
घरमा मेरी छन् बूढी आमा, ती सेतै फुलेकी,<br/>
घरमा मेरी जहान यौटी बत्ती झैँ बलेकी,<br/>
मलाई आज बचाइदेऊ ईश्वरले हेर्नेछ,<br/>
मानिसलाई मद्दत गर्ने स्वर्गमा पर्नेछ,<br/>
क्षेत्रीको छोरो यो पाउ छुन्छ, घिनले छुँदैन;<br/>
मानिस ठूलो दिलले हुन्छ जातले हुँदैन !"<br/>
बोकेर लग्यो भोटेले घर, ऊनमा बिसायो,<br/>
पानीको घुट्का पिलाइदियो दयाले रसायो,<br/>
खोजेर ल्यायो वनको बूटी घोटेर पिलायो,<br/>
चौँरीको दूध पिलाईकन बलियो बनायो ।<sup class="reference" id="cite_ref-p20_1-0"><a href="#cite_note-p20-1"><span class="cite-bracket">[</span>✱ १<span class="cite-bracket">]</span></a></sup>
</p>
</div>
<p><br/>
</p>
</div>
<div class="prp-pages-output" lang="ne">
<p><span/>
<span/>
</p>
<div class="poem">
</div>
<p> <span/>
</p>
<div class="poem">
</div>
<p> <span/>
</p>
<div class="poem">
</div>
<p> <span/>
</p>
<div class="poem">
</div>
</div>
<p>
</p>
</div>
<hr style="width:90%; margin-bottom:0.5em; margin-left: auto; margin-right: auto;"/>
<div style="font-size:95%">
<div style="text-indent:0; position:relative; margin:0 auto; text-align:left; display:table; width:auto;">
<div class="mw-references-wrap"><ol class="references" lang="ne">
<li id="cite_note-p20-1"><span class="mw-cite-backlink"><a href="#cite_ref-p20_1-0">↑</a></span> <span class="reference-text">✱हिमालको बूटी विचित्र थियो जादूको दियो काम,<br/>
त्यो भोटे दैव नभए कठै ! जान्थे ती परमधाम ।<br/>
 वनका बीच घरेलु चिल्लो झुपडी टुमुक्क<br/>
गोबरमाटे फूल-टाटेपाटे,<br/>
वनको कोही देव र देवी घुस्ने झैँ सुटुक्क,<br/>
हाँगाको टेको, हावाको छेको, ढुङ्गाको गाहारो<br/>
मदनलाई लाग्यो महलभन्दा धनी र पियारो,<br/>
भेडाको ऊनको बिछ्यौना नरम, ओढ्नलाई पाखी छ,<br/>
त्यहाँको जीवन वैकुण्ठ जस्तो उनको लागि छ,<br/>
मुस्कानमा छैन मान्छेको छुरी, वचनमा छैन विष,<br/>
हावामा छैन दूषण केही, मनमा राग रिस,<br/>
दारिद्र्य त्यहाँ क्या धनी थियो थोरैमा कति धेर !<br/>
चाहिँदो रैछ के सुखलाई ? प्रकृति भएनेर ।<br/>
हरियो थियो आँखाको शीतल प्रकृति रङको धन<br/>
शहरमा भरी जीवन भन्छन् जीवन त थियो वन !<br/>
नकली ज्ञान पोथीका भन्दा, फूल-पाना हँसिला<br/>
रङ्गिला पत्र प्रकृतिदेवी उल्टन्थिन् रसिला,<br/>
ईश्वरको ज्योति टल्कन्थ्यो त्यहीँ शीतका दानामा,<br/>
क्या बोल्थ्यो ईश्वर पखेरुबाट रङ्गीन गानामा !<br/>
फूलको बोट उम्रेको हेरी मान्छेले पाउँथ्यो ज्ञान,<br/>
सुँघेर बास्ना लट्ठ भै आत्मा भोग्दथ्यो क्या निर्वाण,<br/>
लामाको जीवन प्रकृतिबीचमा बनेली मुटुमा<br/>
बुद्धको टकले झिल्केको थियो निर्वाण-पथमा<br/>
पन्छी र पशुहरूको साथी अहिंसा बिचारी<br/>
रूखको ढुकढुक, फूलको धड्कन,<br/>
ज्योतिका पथमा बीजको स्फुरण,<br/>
समस्त तिनको रहस्य जान्ने प्रकृति-पुजरी<br/>
रहेछ लामा एकान्ततामा विलासिरहेको<br/>
देख्तामा झुत्रो, भित्र त्यो कत्रो ! विशाल भएको,<br/>
चौँरीलाई पाली, फलफूल हाली, बटुली जहान<br/>
पाल्दथ्यो यौटा आदर्श ढङ्ले कुटीमा सुबान,<br/>
 रहस्यमय अदृश्यसँग बसेको रमाई,<br/>
उदारताले हृदयद्वारा जीवनलाई रिझाई,<br/>
रोग र व्याधि निखार्न सक्ने मन्त्र र बूटीले,<br/>
मदन तङ्ग्री मोटाए पोसी त्यसका कुटीले,<br/>
हिउँले ब्रह्मा बनाइदिन्थे उसकी कुमारी<br/>
गालामा उषालालीले रङ्ग दिव्यले मुसारी,<br/>
वनकी देवी जस्ती थी छोरी बुद्धको पालाकी<br/>
उसको नाम थियो है लावा कोमल चालाकी,<br/>
कुमार उसको तेजिलो थियो फुचाको नामको<br/>
बर्षमा बार्‍ह गजवको तर जेहेन र कामको,<br/>
पशु र पन्छी सबेको बोली मुट्ठीले निकाली<br/>
भाले र पोथी लाउँथ्यो बोल्न विचित्र कला ली,<br/>
महीना बित्यो मदनको त्यहाँ प्रकृतिबीचमा<br/>
अचम्म मानी आनन्दमाथि हिमालनगीचमा,<br/>
बाँसुरी मधुर बजाउँथ्यो फुचा रोएर सुन्थे ती,<br/>
सुरिलो गीत गाउँथी लावा बर्बर बन्थे ती,<br/>
कलुष-शून्य तिनको जीवन सत्युग-समान<br/>
देखेर त्यहीँ बसूँ झैँ लाग्यो सधैँ नै नजान,<br/>
तैपनि मेघ दक्षिणको आयो नाघेर हिमाल<br/>
जलको कुइरो पातलो बनी,<br/>
'कोही छ रोइरहेको' भनी,<br/>
सम्झना दिँदै अबोल-बोलमा मसिनो जन्जाल,<br/>
पन्छीको उडान मनले टिप्यो धराको घेरापार<br/>
घर जाने इच्छा दिलसँग बढ्यो फुटेन मुखको पार,<br/>
वैशाख लाग्यो पल्लवमा पन्ना, फूलमा इन्द्राणी<br/>
चरामा कलकल, साँझमा लाली,<br/>
ढुक्कुरमा कुरकुर, डाँफेमा फुरफुर, क्वैलीमा सुवाणी,<br/>
नालामा छलछल, हिमालमा झलमल, हाँगामा फुर्फुर,<br/>
मुजूरमा ढाँचा, हरिणमा कन्याइ, मिर्गमा छुर्छुर,<br/>
 लहरा हल्के हल्लेर फुल्की मधुमा, गुनगुन भो !<br/>
नवीन मीठा कलकले वन शिशु-शिर छुनमुन भो,<br/>
वास्नाका कणी दुगुर्न थाले पोथीलाई बोलाउन,<br/>
शब्दले डाक्थ्यो मुटुको शब्द,<br/>
प्रश्नका साथ उत्तर लागे वनलाई गुञ्जाउन,<br/>
सृष्टिले नयाँ नाटक रचिन् आनन्द चञ्चल भो,<br/>
प्रेमको राज्य हरियो भयो, जीवन हलचल भो,<br/>
पूर्णिमा आइन् हिमाल-भालमा बाटुली बनेर<br/>
अमृत-थाली झिलमिल फाली,<br/>
जादूको जाली शीतल हाली,<br/>
चराचर-दिलमा जलप लगाई हिमाल सपनेर,<br/>
वर भो यौटा द्यौथल सुन्दर जूनको जलपमा,<br/>
परीको संसार, स्वप्नाको मुहार, शीतल झलकमा,<br/>
जुनेली फूल फक्रेर आए हृदय खोलेर<br/>
पातला पात भै पारदर्शी जूनसँग बोलेर,<br/>
बुद्धको थियो उत्सवको रात, उज्यालो खुलेको<br/>
विश्वमा शान्ति मनमा कान्ति,<br/>
चराचरलाई नवीन जीवन अमृत मिलेको<br/>
लामाले लियो बाँसुरी हातमा, वनको बाँसुरी<br/>
जनको मन कुर्लने भन,<br/>
सङ्गीतको आत्मा अटाउने खाक्रो प्वालसुरे बाँसुरी ।<br/>
टिरि र लिरि बाँसुरी बोल्यो अबोल बोलाई वन<br/>
लावा र फुचा हातपाउ फाली,<br/>
तालमा नाचे शरीर चाली,<br/>
बुद्धको जीवन-कथाको सारमा भावले नाच्यो मन,<br/>
गीत गाए तब लामाका जहान मिलेर वनमा<br/>
भोटेको छन्द दोसाँधे मिठास शब्दको बन्धमा,<br/>
मदनको आत्मा बुद्धको लोकको मुक्तिमा रमायो<br/>
उनले टिपे तलको गाना हृदय रसायो–<br/>
<br/>
<span style="display:inline-block; text-align:center; width:100% ;">(गीत)</span><br/>
<span class="mw-poem-indented" style="display: inline-block; margin-inline-start: 2em;">वैशाखको पूर्णिमा</span><br/>
<span class="mw-poem-indented" style="display: inline-block; margin-inline-start: 4em;">हेर ! हो हिमाल जून !</span><br/>
<span class="mw-poem-indented" style="display: inline-block; margin-inline-start: 2em;">रातको कालो वर्णमा</span><br/>
<span class="mw-poem-indented" style="display: inline-block; margin-inline-start: 4em;">अमृतको यो थालीले</span><br/>
<span class="mw-poem-indented" style="display: inline-block; margin-inline-start: 6em;">झलमल पार्ने कुन ?</span><br/>
<span class="mw-poem-indented" style="display: inline-block; margin-inline-start: 2em;">स्याब्बो च्याङ्बा ! स्याब्बो च्याङ्बी !</span><br/>
संसार मथ्दा जूनको नौनी स्वर्ग तर छ, सुखको दिन !<br/>
तारा-झुप्पे यो रूखमुनि<br/>
<span class="mw-poem-indented" style="display: inline-block; margin-inline-start: 2em;">कसले लगायो धून ?</span><br/>
<span class="mw-poem-indented" style="display: inline-block; margin-inline-start: 2em;">चूलीमा पुग्यो बाटो गुनी</span><br/>
<span class="mw-poem-indented" style="display: inline-block; margin-inline-start: 2em;">आँधी नाची, पर्वत नाघी,</span><br/>
<span class="mw-poem-indented" style="display: inline-block; margin-inline-start: 4em;">संसारलाई लाउन गुन ?</span><br/>
स्याब्बो च्याङ्बा ! स्याब्बो च्याङ्बी !<br/>
आफूलाई जित्ने संसार जित्छ निर्वाणभन्दा कीर्ति कुन ?<br/>
<span class="mw-poem-indented" style="display: inline-block; margin-inline-start: 2em;">आकाश उनको छाती हो</span><br/>
<span class="mw-poem-indented" style="display: inline-block; margin-inline-start: 4em;">करुणा-धारा सुन !</span><br/>
<span class="mw-poem-indented" style="display: inline-block; margin-inline-start: 2em;">तारा आँखा राती हो,</span><br/>
माटी-जरामा बन्चरो दी<br/>
<span class="mw-poem-indented" style="display: inline-block; margin-inline-start: 4em;">काललाई जित्ने कुन ?</span><br/>
स्याब्बो च्याङ्बा ! स्याब्बो च्याङ्बी !<br/>
अमृत झल्क्यो संसारमाथि हेर ! ऊ ज्योति ! हिमाल जून !<br/>
<span style="display:inline-block; text-align:center; width:100% ;"><b>•</b></span><br/></span>
</li>
</ol></div>
</div>
</div>
<hr style="width:90%; margin-bottom:0.5em; margin-left: auto; margin-right: auto;"/>
<div class="prp-pages-output" lang="ne">
<span/><div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>पानीले पार्‍यो आकाश नीलो पखाली तुवाँलो,<br/>
कौसीमा लाग्यो क्या राम्रो जून स्वर्गको उज्यालो,<br/>
सिरिरि सिरि शीतल हावा, सुन्तला फुलेको,<br/>
क्या मीठो बास्ना मधुर मसिनो, जूनमा मिलेको,<br/>
जूनको विमल – – अमृत-जल – – तलाउ-छायामा,<br/>
नरम मधुर, सरस जगत्, जीवन झैँ मायामा,<br/>
नीदले छोडेकी कोइली बोल्छे जुनेली रातमा,<br/>
जीवन देश बोले झैँ प्रीति मनका पातमा,<br/>
क्या मीठो त्यसको सुरिलो स्वर रातको कलिलो<br/>
मनको तिर्सना सपनाभित्र घुसे झैँ रसिलो<br/>
गमलामाथि केवँरा झुल्छ, गुलाब बोल्दछ,<br/>
छायाको बुट्टा पर्खालमाथि ज्यूँदो झैँ चल्दछ,<br/>
नीलो छ सारी ताराको पारी मुनाको गाथमा,<br/>
भावका जल-महल-लोचन कोमल छन् रातमा,<br/>
चन्द्रमालाई चन्द्रमा हेर्छिन् कौसी र आकाश,<br/>
स्वर्गको अटाली हाँस्दछिन् यौटी, यौटी छन् उदास,<br/>
यो देश छैनन् उनका आँखा मनका चित्रमा,<br/>
गडेको टक छ अरु देश जूनका भित्रमा,<br/>
सम्झना झुम्मियो बादल जस्तो चन्द्रमा हराइन्,<br/>
विरह जस्तो अँध्यारोभित्र, एक आँसु चुहाइन्,<br/>
मुनाले बोलिन्, "हे मेरा कृष्ण ! मलाई भुल्यौ नि !<br/>
निठुरी मन लिएर भन, कसरी डुल्यौ नि !<br/>
<span class="mw-poem-indented" style="display: inline-block; margin-inline-start: 4em;">कृष्ण ! कसरी भुल्यौ नि !</span><br/>
मुहार तिम्रो जुहार मेरो नजरको हरायो,<br/>
कुन पापी दैव आएर चोरी कुन देश फिरायो,<br/>
<span class="mw-poem-indented" style="display: inline-block; margin-inline-start: 4em;">सम्झनालाई छायाले छकायो,</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>पहाडवारि पहाडपारि पर्दाले ढाकेको,<br/>
स्वरूप तिम्रो खालि छ मेरो मनमा जागेको,<br/>
<span class="mw-poem-indented" style="display: inline-block; margin-inline-start: 4em;">झल्झली देखी विरह लागेको !</span><br/>
वचन तिम्रो तारमा मनको निदाइरहन्छ,<br/>
सम्झेर आयो झन्कन्छ भित्र, कहानी कहन्छ,<br/>
दुःखको कानमा सुखको कथा बजाइरहन्छ,<br/>
पखेटा छैनन् उडेर जान, चिडिया उडेका,<br/>
हेरेर बसी आँसुका थोपा गहमा छुटेका,<br/>
देखेनौ तिम्ले कतिका थिए छातीमा गुडेका !<br/>
किन हो किन, यो मेरो मन बादलले ढाक्दछ,<br/>
सियोको टुप्पा नदेख्ने गरी मुटुमा लाग्दछ,<br/>
प्राणको मेरो पखेरु रुन्छ पिँजडा परेको,<br/>
न उड्न पाई, न खोज्न पाई चिन्ताले पिरेको ।<br/>
यो उड्न पाए त्यो पाउमाथि लुटपुट पर्नेछ,<br/>
त्यो छातीमाथि गएर फेरि भुर्भुर गर्नेछ,<br/>
<span class="mw-poem-indented" style="display: inline-block; margin-inline-start: 4em;">सधैँको निम्ति साथमा फिर्नेछ ।</span><br/>
पैसाको यस्तो भुमरीभित्र किन हो पसेको ?<br/>
मनको धन छाडेर किन ह्लासामा बसेको ?<br/>
हे पैसा ! तैँले पासोमा पार्छस् सिंह झैँ हृदय !<br/>
सोझाको सराप असलको विलाप, दुष्टको अभय !<br/>
पैसामा भुली बिर्सेको हो कि ? कसैले भुलायो ?<br/>
प्राणको मन छकाईकन अरूले डुलायो ?<br/>
बिर्सनुपर्ने यसरी होइन ! भमरासरी मन !<br/>
के भर त्यसको ? नलागोस् पाप, पापी छ मेरो मन !<br/>
<span class="mw-poem-indented" style="display: inline-block; margin-inline-start: 4em;">प्राण ! पापी छ मेरो मन !</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>पहाड त्यस्तो ! जङ्गल त्यस्तो ! पथरा पर्‍यौ कि ?<br/>
मलाई सम्झी दुःखमा नयन आँसुले भर्‍यौ कि ?<br/>
<span class="mw-poem-indented" style="display: inline-block; margin-inline-start: 4em;">प्यारा ! आँसुले भर्‍यौ कि ?</span><br/>
कपाल दुख्ता म आँसु पुछ्थेँ बिरामी भयौ कि ?<br/>
सुसार कल्ले गरेको होला ? अकेला थियौ कि ?<br/>
<span class="mw-poem-indented" style="display: inline-block; margin-inline-start: 4em;">प्यारा ! अकेला थियौ कि ?</span><br/>
हावाले लगे मनको चिठी, मन रुने थिएन !<br/>
तिमी छौ पर, म रुन्छु घर, बिन्ती नै पुगेन,<br/>
<span class="mw-poem-indented" style="display: inline-block; margin-inline-start: 4em;">प्यारा ! रोएको पुगेन !</span><br/>
हे पशुपति ! हे गुह्येश्वरी ! प्याराको गाथमा,<br/>
नबसोस् धुलो, नबिझोस् काँडा, मङ्गल होस् साथमा !"<br/>
मुनाले जोडिन् माथमा हात, हातमा लाग्यो जून,<br/>
भरिई आयो, भरिई आयो आँसुले नयन झन् !<br/>
<br/>
<span style="display:inline-block; text-align:center; width:100% ;"><b>•</b></span><br/>
<br/>
राता र नीला पहेँला फूल वनमा फुल्दछन्,<br/>
छिर्बिरे फूल, सुनौला फूल हावामा झुल्दछन् ।<br/>
दक्षिणतिर किनारातिर फड्केको बादल,<br/>
भोटेको घर मदनअघि नेपाल झल्झल,<br/>
नेपालभित्र उज्यालो डाकी कुखुरा बासेको,<br/>
हिमालचूली बिहान खुली उत्तर हाँसेको !<br/>
पहाडहरूको नीरको माला नेपाल शहरको,<br/>
लुर्कन जस्ता रुखका लहर शिखर किनारको,<br/>
बादलवारि गुलाफ फुल्ने पूर्वको डाँडामा,<br/>
उज्याला पाटा, छायाका टाटा, पहाड टाढामा,<br/>
दूधका झर्ना झरेका सेता सतह गाढामा,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>दूबोको बारी त्यो टुँडिखेल रूखले घेरेको,<br/>
धररा उठी शहरमाथि गजूर भिरेको,<br/>
आकाशलाई छातीमा राख्ने त्यो रानीपोखरी,<br/>
त्यो कान्तिपुरी, केवँराकेश उज्याला सुन्दरी,<br/>
साँझमा गाग्रो कटीमा राखी अँगालो हालेका,<br/>
मस्केर चल्ने लाजले बल्ने, कपूरमा ढालेका,<br/>
विचित्र त्यस्तो त्यो चित्रकारी, झ्याल र ढोकामा,<br/>
पीपल ठूलो बोलेर उठ्ने हावाको झोकामा,<br/>
त्यो सानो घर पीपलनिर, भ्यालमा मुनियाँ,<br/>
ती बूढी आमा, ती प्यारी मुना, मनका दुनियाँ,<br/>
आमाको बोली, मुनाका आँखा, दिदीको रुलाइ,<br/>
कौसीको जून, गमलामाथि फूलको झुलाइ,<br/>
फर्केर हेर्छन् मदन फेरि भोटेको आँगन,<br/>
क्या राम्रा बच्चा, क्या राम्रा पाठा, खेलमा मगन,<br/>
हेरेर फेरि भोटेका तर्फ मदन बोल्दछन्,<br/>
हृदयभित्र लुकेको इच्छा ओठले खोल्दछन्–<br/>
"हरियो भयो डाँडाको मुख फूल फूले वनमा,<br/>
टाढाको घर झल्केर आयो हे दाजु ! मनमा,<br/>
कलिलो, राम्रो पालुवा होला नेपालमा लागेको,<br/>
त्यो आलुबखडा हाँसेको होला वसन्त पाएको !<br/>
हरियो चिल्लो जोबन होला वनमा जागेको !<br/>
बास्नाले मीठो चलेको होला हावाको लहर,<br/>
रूख र लहरा झुलेका होलान् सिहर सिहर !<br/>
खोलामा होलान् घाममा खेल्ने छविला लहर,<br/>
'वसन्त लाग्यो ! वसन्त लाग्यो !' भन्दी हो कोइली,<br/>
डुल्दी हो लिई अनेक रङ्गी फूलका सहेली,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>दुई दिल मिली फुलेकी बेली, मग्मग चमेली,<br/>
बगैँचाभित्र स्वर्ग नै होला हाँगाको हबेली,<br/>
जोबनका गालामा लाजको लाली फुलेको गुलाब,<br/>
पानामा सेता सुनका अक्षर, चम्पक किताब,<br/>
पहाड-किल्ला, चूली उपल्ला श्रीपेच-सरोज,<br/>
रक्षाका निम्ति ती पशुपति मुटुमा विराज,<br/>
वीरको देश, धर्मको गादी, शक्तिको आँकुरा,<br/>
पछिको बढ्ती देखाई उठ्छन् हिउँका टाकुरा,<br/>
त्यो देशभित्र त्यो सानो घर झल्झली फिर्दछ,<br/>
बिर्सेको रिन सम्झनाकन आँसुले तिर्दछ,<br/>
सम्झँदिहुन् ती डाँडाकी जून, आमाले मलाई,<br/>
वनको छेउ म टाढा बस्छु त्यो घर रुलाई !<br/>
तिमीले लायौ सधैँको गुन, म तिर्न सक्तिनँ,<br/>
ज्यानको दान तिमीले दियौ, म तिर्न सक्तिनँ,<br/>
<span class="mw-poem-indented" style="display: inline-block; margin-inline-start: 4em;">सधैँको ऋणी, म तिर्न सक्तिनँ !</span><br/>
दुइटा मैला सुनका थैला वनमा गाडेको,<br/>
यौटा हो तिम्रो यौटा हो मेरो गुनले बाँडेको,<br/>
यो तिमी लेऊ बिदाइ देऊ, म घर हिँड्दछु,<br/>
यो तिम्रो गुन सधैँको सम्झी अगाडि बढ्दछु ।"<br/>
भोटेले भन्छ,"के गर्छ मैले पहेँलो सुनले ?<br/>
रोपेर सुन उम्रन्न क्यार ? के गर्छ सुनले ?<br/>
रोपेर राख्यो, पछि पो खान्छ यो तिम्रो गुनले,<br/>
बालक मेरा यी छोराछोरी, आमाले छाडेको,<br/>
के गर्नु सुन ? के गर्नु धन ? दैवले चुँडेको,<br/>
यो केटाकेटी खाँदैन सुन, लाउँदैन गहना,<br/>
आकाशमाथि जहान मेरो बादल छ गहना !"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>भोटेका बच्चा काखमा राखी, कपाल मुसारी,<br/>
पुछेर आँखा फूलको थुङ्गा केशमा घुसारी,<br/>
पुछेर आँखा त्यो भोटेसँग मदन भन्दछन्,<br/>
"बिदाको बेला आँसुले आँखा झन् भरी बन्दछन्,<br/>
गाहारो भयो छाडेर जान गुनको आँगन !<br/>
यो गुन कैले म तिर्न सक्छु तैपनि माग न,<br/>
<span class="mw-poem-indented" style="display: inline-block; margin-inline-start: 4em;">दाजु ! केही ता माग न !"</span><br/>
भोटेले भन्छ, "मौकाले पायो त्यो गुन लाउन,<br/>
गुनको सट्टा लिँदैन हामी, सम्झेर जाऊ न,<br/>
आफैँले खन्छ आफैँले खान्छ, सित्तैमा छुँदैन,<br/>
क्या दिन्छ तिम्ले ? क्या लिन्छ मैले ? मागेर लिँदैन,<br/>
च्याङ्बाको नाउँ सम्झेर जाऊ घरमा सुनाऊ;<br/>
बूढीको आसिक यी केटाकेटीहरुमा पठाऊ ।"<br/>
रोएर हिँडे, जङ्गलछेउ, अपढ, अजान,<br/>
त्यो भोटेभित्र देखेर त्यस्तो मनको मुहान,<br/>
<span class="mw-poem-indented" style="display: inline-block; margin-inline-start: 4em;">रोएर घर हिँडे ती मदन !</span><br/>
<br/>
<span style="display:inline-block; text-align:center; width:100% ;"><b>•</b></span><br/>
<br/>
मदनकी आमा, फुलेकी सेतै ओछ्यान परेकी,<br/>
डाँडाकी जून, अन्त्यको दिन दुःखमा कुरेकी,<br/>
सुकेको तेल घरकी बत्ती मधुरो भएकी,<br/>
अँध्यारो पारी धिपिक्कै जान तयार रहेकी ।<br/>
छोराको मुख झल्झली देख्छिन्, ईश्वर पुकार्छिन्,<br/>
मनको मन त्यो छोराकन, ईश्वर गुहार्छिन्,<br/>
झ्यालको हावा फुलेको केश मुसारी हिँड्दछ,<br/>
ह्लासाको तर्फ आमाको दिल बहाई बढ्दछ ।<br/>
आँखामा छैन उनको आँसु शान्तिले छाएको,<br/>
साँझको फिका जलमा अन्त्यको उज्यालो आएको,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>प्राणको टेका, कालको छेका, टाढाको छोरो छ,<br/>
छोराको मुख हेरेर जाने मनको धोको छ,<br/>
जरोले तातो, पातलो हात, नसाले जेलेको,<br/>
रसिला-आँखा बुहारी-हात प्रेमले मिलेको,<br/>
कलिलो हात समाई भन्छिन्, "मेरी हे बुहारी !<br/>
अब ता बेला नजीकै आयो, जानु छ उसपारि,<br/>
<span class="mw-poem-indented" style="display: inline-block; margin-inline-start: 4em;">के गर्छ्यौ रोई, नरोऊ बुहारी !</span><br/>
सबैको बाटो यही हो नानी ! अमीर-फकीरको,<br/>
यो माटो गई माटोमा मिल्छ दुःखको बगरको,<br/>
सहेर बस्नू, नफस्नू यसमा, दुःखको जन्जाल !<br/>
अन्त्यको बाटो उज्यालो हुने भक्ति नै सँगाल !<br/>
फुलेको देखेँ, वैलेको देखेँ जगत्‌को फूलबारी,<br/>
दुःखमै चिनेँ ईश्वरलाई हे मेरी बुहारी !<br/>
पृथिवीभित्र रोपेको बीउ स्वर्गमा फल्दछ,<br/>
दिएको जति पृथिवीभित्र माथि नै मिल्दछ,<br/>
गरेको जति लिएर जान्छु, के जान्छ साथमा ?<br/>
सपनाभित्र पाएको धन ब्यूँझेको हातमा,<br/>
बिदाइ लिन्छु सबका साथ मदन आएन,<br/>
त्यस्लाई हेरी आँखाले आज चिम्लिन पाएन,<br/>
म मरिहाले मदनसँग यो भन्नू तिमीले–<br/>
'नरुनू धेरै, भनेर गइन् अन्त्यमा बूढीले !"<br/>
रोकेको दिल आँखामा खस्छ, गलामा बोल्दछ,<br/>
मुनाका छातीमा छोपेको शोक निसास्सी चल्दछ,<br/>
"हे मेरी बज्यै ! हे मेरी आमा ! ! यो अर्ती लिनेछु,<br/>
हजूरको मीठो सम्झनालाई आँसुले धुनेछु,<br/>
अझ ता केही भएको छैन आराम हुनेछ,<br/>
हजूरको धोको त्यो भेट यहाँ अवश्य पुग्नेछ !"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>बिचरी बूढी ती काँप्न थालिन्, कम्प भो विचित्र,<br/>
बन्द भो बोली, मनमनै रह्यो वचन पवित्र,<br/>
कहिलेकाहीँ मुनाको हात छामेर 'यहाँ छ'<br/>
भनेर दिँदा बकले भन्थिन् 'मदन कहाँ छ ?'<br/>
<br/>
<span style="display:inline-block; text-align:center; width:100% ;"><b>•</b></span><br/>
<br/>
कुतीमा यौटा पीपल ठूलो हावाले हल्लायो,<br/>
हाँगामा आई कागले चुच्चो खोलेर करायो,<br/>
छहारी बस्ने बटुवा हेर्थे टाढाको टाकुरा,<br/>
चिउँडो थियो हातको माथि, घुँडामा पाखुरा ।<br/>
हाँगाको काग ओर्ह्लेर आयो, नजीकै करायो,<br/>
नजर छड्के त्यो घाँटी कर्के गरेर करायो <br/>
नजर फिर्‍यो, पसीना पुछी बोले ती बटुवा,<br/>
"सुबोल् सुबोल् हे ! ठाउँ सरी बस् न, आकाश-डुलुवा !<br/>
हेरेर आइस् ती आँखा तानी के मेरो शहर ?<br/>
नेपाल खाल्डो छ कान्तिपुरमा घर त्यो सुग्घर ।<br/>
माई छन् मेरी कपाल-सेती, मुना छन् उज्याली,<br/>
मलाई सन्चो छ भनी आइज पखेटा उचाली ।<br/>
'नमान्नू धन्दा नमान्नू फिक्री' भनेर सुनाई,<br/>
गुँडमा फर्केस् बारीको यौटा हलुवाबेद खाई !"<br/>
उडेर गयो त्यो काग टाढा बुझे झैँ गरेर,<br/>
'कागले बुझयो, उडेर गयो, पुग्नेछ सबेर ।<br/>
बुझ्दैनन् भाषा पन्छीको हाय ! ती दुई बिचरा !'<br/>
भनेर हेरी नजर भरी उठे ती बिचरा !<br/>
<span class="mw-poem-indented" style="display: inline-block; margin-inline-start: 4em;">बिचरा मदन, नजर भरेर !</span><br/>
<br/>
<span style="display:inline-block; text-align:center; width:100% ;"><b>•</b></span><br/>
<br/>
शहरभित्र केको हो यस्तो वियोग विलाप ?<br/>
पिल्पिले बत्ती भिजेका आँखा अलाप विलाप,
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>वज्रको झिल्का चड्केर गई आँधीको पुछार,<br/>
हुन्हुन हावा बिलौना गर्छ साँझको सँघार,<br/>
कुक्कुर रुन्छ पिँढीमा बसी, अँध्यारो राति छ,<br/>
औँसीको कालो आकाश-छाना घरको माथि छ,<br/>
पिल्पिले बत्ती धिप्धिप गर्ने अँध्यारो उज्यालो,<br/>
अँध्यारोसँग मिसिए जस्तो टुकीको उज्यालो,<br/>
पिल्पिले तारामुनिको फिका उदासी तुवाँलो,<br/>
रुखमा तप्क्यो आँसुको थोपा हुरीले भाँचेको,<br/>
भुल्काले आँखा बाटुला लायो रूखमा भाँचेको,<br/>
<span class="mw-poem-indented" style="display: inline-block; margin-inline-start: 4em;">कलिलो रूख पिटिक्क भाँचेको ।</span><br/>
पिल्पिले बत्ती, भिजेका आँखा, भिजेका परेला,<br/>
औँसी झैँ मुख किन हुन् त्यस्ता ती आँसु भरिला ?<br/>
<span class="mw-poem-indented" style="display: inline-block; margin-inline-start: 4em;">हा कठैबरी ! भिजेका परेला !</span><br/>
सासूको सास घाँटीमा बज्छ अड्कन्छ गलामा,<br/>
बुहारी मूर्च्छा इन्तु-न-चिन्तु माथिको तलामा,<br/>
<span class="mw-poem-indented" style="display: inline-block; margin-inline-start: 4em;">ती मुना कठै ! नीली भै पलामा !</span><br/>
दाजु र भाइ छिमेकी रुन्छन्, अलाप विलाप,<br/>
छातीमा हात, आँखामा आँसु, मनमा विलाप,<br/>
बिजोग हरे ! बिजोग त्यस्तो ! दैवले देख्दैन !<br/>
दैवले देखे कसरी हेर्छ ? कलम लेख्दैन !<br/>
त्यो कालो सर्प बनाई मुटु कसरी उठायो ?<br/>
मदन मरेको कसरी चिठी गुण्डाले पठायो ?<br/>
सर्पको दाँतमा विषको थैलो, ईखको तिखो फल,<br/>
मानिसभित्र झन् हुन्छ कालो मनमा हलाहल !<br/>
<span style="display:inline-block; text-align:center; width:100% ;"><b>•</b></span><br/>
"के देख्न आएँ ? हे मेरी आमा ! के देख्नुपर्‍यो नि !<br/>
हे मेरी आमा ! हे मेरी आमा ! यो छाती चिर्‍यौ नि !<br/>
<span class="mw-poem-indented" style="display: inline-block; margin-inline-start: 4em;">आमा ! यो छाती चिर्‍यौ नि !</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>पापीको मुख हेर न आमा ! मलाई हेर न !<br/>
म आएँ आमा ! म पापी आमा ! मलाई हेर न !<br/>
<span class="mw-poem-indented" style="display: inline-block; margin-inline-start: 4em;">आमा ! मलाई हेर न !</span><br/>
किन नि टाढा हेरेको त्यस्तो ! म आएँ, म आएँ !<br/>
नजर फेरि फिराऊ यता, रोएर कराएँ !<br/>
<span class="mw-poem-indented" style="display: inline-block; margin-inline-start: 4em;">रुन, पाउमा म आएँ !</span><br/>
मुटुमा गाँठो पारेर हेर्छ्यौ ! नजर फिर्‍यो नि !<br/>
नछाड आमा ! फर्क न फर्क, टुहुरो मर्‍यो नि !<br/>
<span class="mw-poem-indented" style="display: inline-block; margin-inline-start: 4em;">आमा ! टुहुरो मर्‍यो नि !</span><br/>
म आएँ आमा ! म दु:ख दिन कोखमा पसेको !<br/>
बुढेसकाल छाडेर छुरी मुटुमा धसेको !<br/>
<span class="mw-poem-indented" style="display: inline-block; margin-inline-start: 4em;">छुरी मुटुमा धसेको !</span><br/>
मदन भन्ने म पापी छोरो चिन्यौ कि चिनिनौ ?<br/>
'आइछस् बाबू !' भनेर हरे ! मुखले भनिनौ !<br/>
<span class="mw-poem-indented" style="display: inline-block; margin-inline-start: 4em;">आमा ! चिन्यौ कि चिनिनौ ?</span><br/>
मुखले तिम्रो नबोले पनि आँखाले बोल्दछ !<br/>
यो तिम्रो दशा देखेर आमा ! कलेजा जल्दछ !<br/>
<span class="mw-poem-indented" style="display: inline-block; margin-inline-start: 4em;">आमा ! कलेजा जल्दछ !</span><br/>
सुसार तिम्रो गर्न नै मैले पापी भै पाइनँ !<br/>
गरुँला भन्ने मनमै रह्यो, म अघि आइनँ !<br/>
<span class="mw-poem-indented" style="display: inline-block; margin-inline-start: 4em;">हरे ! म अघि आइनँ !</span><br/>
क्या शान्ति छायो मुखमा तिम्रो ! हे आमा ! बोल न,<br/>
अमृत जस्तो वचन तिम्रो हृदय खोल न !<br/>
<span class="mw-poem-indented" style="display: inline-block; margin-inline-start: 4em;">आमा ! एक फेरा बोल न !</span><br/>
हे मेरी आमा ! मलाई हेरी नजर रसाए,<br/>
कलिलो त्यस्तो हृदय मैले कसरी बिझाएँ ?<br/>
<span class="mw-poem-indented" style="display: inline-block; margin-inline-start: 4em;">आमा ! कसरी बिझाएँ ?</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>सुनका थैला लिएर आएँ, चढाएँ पाउमा,<br/>
पाटी र धारा बन्नेछ तिम्ले भनेको ठाउँमा,<br/>
<span class="mw-poem-indented" style="display: inline-block; margin-inline-start: 4em;">आमा ! भनेको ठाउँमा !</span><br/>
कोपिलाभित्रै वैलायो आशा, हिउँले खँगार्‍यो,<br/>
दिलले दर्द नपोखी, हान्यो दैवले झटारो !<br/>
फर्क न फर्क हे मेरी आमा ! माथि नै हेर्छ्यौ नि !<br/>
उठाई औँला माथि नै आमा ! इशारा गर्छ्यौ नि !<br/>
<span class="mw-poem-indented" style="display: inline-block; margin-inline-start: 4em;">आमा ! कलेजा चिर्छ्यौ नि !"</span><br/>
लौन नि ! लौन !' भनेर उठे मदन जुरुक्क,<br/>
मूर्छामा परे पाउमा, देखी गलाको हिरिक्क !<br/>
छोराको मुख हेरेर गइन् कठै ! ती घुरुक्क ।<br/>
<span class="mw-poem-indented" style="display: inline-block; margin-inline-start: 4em;">हा कठैबरी ! ती बूढी घुरुक्क !</span><br/>
<br/>
<span style="display:inline-block; text-align:center; width:100% ;"><b>•</b></span><br/>
<br/>
"भन न भन हे मेरी दिदी ! ती मुना कहाँ छिन् ?<br/>
आमाको यस्तो बिछोड पर्दा देख्तिनँ यहाँ झन् !"<br/>
"हे मेरा भाइ ! ती मुना छैनन् यो तिम्रो घरमा,<br/>
मावल जान ती बिदा भइन् बिछोड परेमा !<br/>
<span class="mw-poem-indented" style="display: inline-block; margin-inline-start: 4em;">ह्लासामा जाँदा बिछोड परेमा !"</span><br/>
"स्वर्गमा गइन् ती मेरी आमा, तिन्लाई छाडेर,<br/>
कसरी गइन् बिचरीलाई टुहुरी पारेर ?"<br/>
"बुहारीमध्ये कुँदेको हीरा, भएर बिरामी,<br/>
मागेर बिदा सबैका साथ, सार्‍है नै बिरामी !<br/>
<span class="mw-poem-indented" style="display: inline-block; margin-inline-start: 4em;">भएर गइन् सार्‍है नै बिरामी !"</span><br/>
"कस्तो छ मेरी ती मुनालाई ? हेरेर को आयो ?<br/>
पानीका घुट्का ती माग्दिहोलिन्, कसले पिलायो ?"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>"हे प्यारा भाइ ! ती मुनालाई यो जल चाहिन्न,<br/>
ती निकी भइन् निरोगी भइन्, औषधि चाहिन्न"<br/>
"हे प्यारा भाइ ! म हेर्न जान्थेँ, बाटो नै पाइन्न !"<br/>
"ती निकी भए आउन्नन् किन ? यो मेरो अवस्था !"<br/>
"खोज्दिहुन् तिनी आउन भाई ! पाउन्नन् ती रस्ता ।"<br/>
"गजब लाग्छ यो कुरा सुन्दा मावली कहाँ छ ?"<br/>
"बादलपारि, उज्यालो भारी मुलुक जहाँ छ !"<br/>
"हे मेरी दिदी ! हे मेरी दिदी ! मुना छिन् ? भन न,<br/>
ती मुना मेरी पृथिवीमाथि अझ छिन् ? भन न !<br/>
<span class="mw-poem-indented" style="display: inline-block; margin-inline-start: 4em;">मुना, अझ छिन् ? भन न !"</span><br/>
"पृथिवीवारि पृथिवीपारि ती मुना अझ छिन्,<br/>
फूलमा हाँस्छिन्, जलमा नाच्छिन्, तारामा चम्कन्छिन् ।<br/>
कोइलीकण्ठ बोल्दछ तिन्को, आँखा छ उज्यालो,<br/>
शीतमा रुन्छिन्, उदास हुन्छिन् देखिन्छ तुवाँलो !"<br/>
"मरेकी छैनन् ती मेरी मुना ज्यूँदी छिन् ? भन न !<br/>
मावलभित्र छिन् मेरी मुना, आउँछिन् ? भन न !<br/>
आशाकी जरा, मनकी चरा, मुना छिन् ? भन न !<br/>
<span class="mw-poem-indented" style="display: inline-block; margin-inline-start: 4em;">कुन दिन दिदी ! आउँछिन् ? भन न !"</span><br/>
"हे मेरा भाइ ! ती मुना छैनन् पृथिवीवारिमा,<br/>
दुःखको लेश नहुने देश कल्पनापारिमा !<br/>
टिपेर बस्छिन् सुखका फूल स्वर्गको बारीमा ।"<br/>
"निठुरी दिदी ! निठुरी दिदी ! ! मार्‍यौ नि मलाई ! ! !<br/>
आशाको फूल यतिका दिन आँखामा झुलाई,<br/>
कानमा मेरो विषको घुट्का घुटुक्क पिलाई,<br/>
हे मेरी मुना ! हे मेरी मुना ! ! छाडेर गयौ नि ! ! !<br/>
पूजाकी मन्दिर, प्राणकी जञ्जीर तिमी नै थियौ नि !
</p>
</div>
<div style="margin-top:-1lh;"/>
<p> <span/>
</p>
<div class="poem">
<p><span class="mw-poem-indented" style="display: inline-block; margin-inline-start: 4em;">हे मेरी प्राण ! तिमी नै थियौ नि ! !</span><br/>
<span class="mw-poem-indented" style="display: inline-block; margin-inline-start: 4em;">प्राण ! छाडेर गयौ नि ! ! !</span><br/>
दैवले हान्यो शिरमा मेरो निठुरी घनले,<br/>
के गरी सहूँ ? के गरी रहूँ ? जीउँदो मनले !<br/>
<span class="mw-poem-indented" style="display: inline-block; margin-inline-start: 4em;">सहन सीमा नाघेको मनले !</span><br/>
हे मेरी दिदी ! ती मुनालाई हेर्दछु एकै छिन्,<br/>
ती मुनालाई डाक न दिदी ! हेर्दछु एकै छिन् !<br/>
<span class="mw-poem-indented" style="display: inline-block; margin-inline-start: 4em;">डाक न दिदी ! हेर्दछु एकै छिन् !</span><br/>
हे मेरी मुना ! हे मेरी मुना ! ! ओर्ह्लेर आऊ न !<br/>
हे मेरी रानी ! मुहार तिम्रो म देख्न पाऊँ न !<br/>
<span class="mw-poem-indented" style="display: inline-block; margin-inline-start: 4em;">मुना ! ओर्ह्लेर आऊ न !</span><br/>
अँध्यारो भयो ! अँध्यारो भयो ! ! मनको बिलौना,<br/>
उम्लेर आई घाँटीमा अड्क्यो मनको बिलौना !<br/>
<span class="mw-poem-indented" style="display: inline-block; margin-inline-start: 4em;">आँसुमा खस्यो मनको बिलौना !"</span><br/>
"हे मेरा भाइ ! हे प्यारा भाइ ! !" ती दिदी भन्दछिन्,<br/>
पछ्यौराछेउ पुछेर आँसु ती दिदी भन्दछिन्,<br/>
"हे मेरा भाइ ! नगर त्यसो धीरज लेऊ न !<br/>
आखिर जानु सबैले पर्छ, यो सम्झी लेऊ न !<br/>
चार नै दिनको यो पापी चोला, यो मैलो गुमानी,<br/>
आखिर छर्छ हावाले फेरि एक मुठी खरानी !<br/>
<span class="mw-poem-indented" style="display: inline-block; margin-inline-start: 4em;">बाबू ! एक मुठी खरानी !</span><br/>
मासुको फूल वैलेर जान्छ मट्टीमा मिल्दछ,<br/>
अरू नै फूल पृथिवीपारि स्वर्गमा फुल्दछ !<br/>
<span class="mw-poem-indented" style="display: inline-block; margin-inline-start: 4em;">सधैँको लागि स्वर्गमा फुल्दछ !</span><br/>
सहन भनी जन्मन आयौँ हे बाबू ! सहन,<br/>
दुःखमा हामी शोधिन आयौँ, दुःखमा रहन,<br/>
आँसुको खोला नुहाई जान्छौँ वैकुण्ठ-भवन !"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>"हे मेरी दिदी ! सम्झेर आयो यो छाती चिरिन्छ,<br/>
यो तातो घाउ नूनले पोल्छ, झन् आँखा भरिन्छ !<br/>
<span class="mw-poem-indented" style="display: inline-block; margin-inline-start: 4em;">दिदी ! झन् आँखा भरिन्छ !</span><br/>
मुनाको बोली, लाग्दछ गोली ! सम्झन्छ मनले,<br/>
क्या मीठोसँग सम्झाई भन्थिन् 'के गर्नु धनले ?'<br/>
गलामा लाग्यो, मुटुमा घुस्यो अमृत-वचन,<br/>
'साग र सिस्नु खाएको बेस आनन्दी मनले !'<br/>
<span class="mw-poem-indented" style="display: inline-block; margin-inline-start: 4em;">बसालिहाल्यो दैवको घनले !</span><br/>
ईश्वर ! तैँले रचेर फेरि कसरी बिगारिस् ?<br/>
सृष्टिको फूल रचेर त्यस्तो कसरी लतारिस् ?<br/>
त्यो फूल हरे ! मलाई दिई कसरी पछारिस् ?<br/>
हे दिदी ! मैले ती मुना देख्दा, मुनाको मुहार,<br/>
ती मुना पनि मर्दछिन् भन्ने थिएन विचार !<br/>
<span class="mw-poem-indented" style="display: inline-block; margin-inline-start: 4em;">मुना ! छातीको जुहार !</span><br/>
पृथिवीतिर नहेर मुना ! म पनि आउँछु<br/>
आँखामा आँसु लिएर चिनो म भेट्न आउँछु,<br/>
प्रेमको हीरा छुटेको तल, म लिई आउँछु ।<br/>
कसरी खायो आगोले दिदी ! कमलको शरीर ?<br/>
कसरी खायो निठुरी भई कमलको शरीर ?<br/>
म कहाँ पाऊँ ती मुनालाई ? छातीमा लगाऊँ !<br/>
खरानी तिन्को मलाई द्यौन, छातीमा लगाऊँ !<br/>
हे मेरी आमा ! हे मेरी मुना ! ! म यहाँ बस्दिनँ !<br/>
म यहाँ अब बस्दिनँ आमा ! म यहाँ बस्दिनँ,<br/>
म यहाँ अब बस्दिनँ मुना ! म यहाँ बस्दिनँ ।"<br/>
"हे मेरा भाइ ! ती तिम्री मुना मरेकी छैनन् ती,<br/>
ज्योतिको स्वरूप लिएर गइन् बगैँचा वसन्ती,<br/>
स्वर्गका चरा गाउँछन् उनको मधुर जयन्ती !"
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>"पर्दाले ढाक्यो, पर्दाले छेक्यो, हे दिदी ! मलाई !<br/>
म रुने छैनँ ! गएर भोलि भेटुँला तिन्लाई,<br/>
हे दैव ! पर्दा चाँडै नै उठा ! धन्य छ तँलाई !"<br/>
<span style="display:inline-block; text-align:center; width:100% ;"><b>•</b></span><br/>
मदन त्यसै थलामा परे, दुःखले वैलायो,<br/>
वैद्यले आई उनको नाडी घोरिई समायो,<br/>
कफ र वायु बिग्रेछ भनी वैद्यले भन्दछ,<br/>
अरूको कुरा नसुन्ने कान त्यो कुरा सुन्दछ,<br/>
मदन भन्छन्, "चरक पढ, सुश्रुत पल्टाऊ,<br/>
मनको व्यथा रहन्छ कहाँ ? मलाई बताऊ,<br/>
जिउने रोग मलाई लाग्यो, यो रोग हटाऊ,<br/>
मनको रोगको औषधि के हो ? मलाई बताऊ,<br/>
सम्झना भन्ने छटपटी हुन्छ, दर्शन-पियास,<br/>
झन् टाढा टाढा आँखाले हेर्छ पोल्दछ बतास,<br/>
मगज घुम्छ भुँवरीभित्र मुटुमा दुख्दछ !<br/>
लक्षण सारा बाहिरबाट मनमा लुक्दछ !'<br/>
वैद्यले हेर्‍यो, वैद्यले बुझ्यो, त्यो वैद्य आएन,<br/>
मनको व्यथा कता हो कता ! औषधि पाएन,<br/>
दिनका दिन झन् सार्‍हा भए बिचरा मदन,<br/>
जस्ताको तस्तै होशमा छन् ती, सफा छ वचन,<br/>
"हे मेरी दिदी ! यो घरजम तिमीले चलाऊ,<br/>
पाटी र धारा आमाको इच्छा तिमी नै पुर्‍याऊ ।<br/>
सुसार गर्छिन् मुनाले माथि अकेली आमाको,<br/>
नछाडी जाऊन् सुसार अरू अकेली आमाको !<br/>
फुकाऊ तना, गङ्गाको जल देऊ न घुटको,<br/>
औषधी छैन हे मेरी दिदी ! फुटेको मुटुको ।"<br/>
<span style="display:inline-block; text-align:center; width:100% ;"><b>•</b></span>
</p>
</div>
<p> <span/>
</p>
<div class="poem">
<p>बादल फाट्यो, चन्द्रमा हाँसी स्वर्गमा सुहाए,<br/>
साथमा तारा भएका शशी झ्यालमा चिहाए,<br/>
बादल मिल्यो, सधैँका निम्ति मदन निदाए,<br/>
भोलि ता फेरि छर्लङ्ग भयो श्रीसूर्य उदाए ।<br/>
<span style="display:inline-block; text-align:center; width:100% ;"><b>+<span class="wst-gap __gap" style="display:inline-block; inline-size:2em"/><span class="wst-gap __gap" style="display:inline-block; inline-size:2em"/>+<span class="wst-gap __gap" style="display:inline-block; inline-size:2em"/><span class="wst-gap __gap" style="display:inline-block; inline-size:2em"/>+</b></span><br/>
आँखाको धूलो पखालिहाल्यौ हे भाइ ! बहिनी !<br/>
संसार हाम्ले बुझ्नु नै पर्छ काँतर नबनी ।<br/>
संसारलाई मुखमा हेरी कम्मर कसेर,<br/>
आकाशतिर पखेटा चालौँ पृथिवी बसेर,<br/>
खानु र पिउनु जीवन भए, जिउनु हरे ! के ?<br/>
पछिको आशा नभए कठै ! मानिस हरे ! के ?<br/>
पृथिवी बसी स्वर्गमा हेर्ने छन् हाम्रा नजर,<br/>
तल नै हेरी तल नै हेरी बिलौना नगर,<br/>
मनको बत्ती तनको बली स्वर्ग छ प्रसाद,<br/>
कर्ममै पुज ईश्वर भन्छ यो लक्ष्मीप्रसाद ।<br/>
<span style="display:inline-block; text-align:center; width:100% ;"><b>•</b></span>
</p>
</div>
</div>
</div>
</div>
  </body>
</html>
